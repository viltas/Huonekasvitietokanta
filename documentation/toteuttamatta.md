# Toteuttamatta jääneet toiminnot


## Lajihaku

Alkuperäiseen suunnitelmaan sovelluksen suhteen kuului yhteenvetokyselyillä toimiva lajihaku, jonka avulla käyttäjä voisi etsiä lajilistasta itselleen parhaiten sopivia lajeja. Tämä olisi tapahtunut lajien veden ja valon tarvetta vertailemalla. Nykyisellään käyttäjä voi etsiä itselleen sopivia lajeja listanäkymää tarkastelemalla, mutta sopivien lajien löytäminen olisi luonnollisesti tehokkaampaa jos listasta voisi rajata kelpaamattomat lajit jo kättelyssä pois.


## Laajemmat ylläpito-ominaisuudet

Ylläpitotunnus voi tällä hetkellä poistaa ja muokata varsin laaja-alaisesti kasvilajeja ja tuholaisia. Käyttäjien suhteen ylläpitomahdollisuudet jäivät yksinkertaisemmiksi, eikä ylläpitäjä kykene esimerkiksi muuttamaan käyttäjän nimeä, vaan käyttäjä täytyy poistaa ja tämän tilalle tehdä uusi käyttäjä. Tämä ei tietenkään ole kauhean tarkoituksenmukaista, sillä tällöin käyttäjän tiedot menetetään. Ylläpitäjä ei myöskään nykyisellään pääse käsiksi käyttäjän omiin kasveihin. Jos sovellusta laajentaisi, olisi ylläpitäjälle kannattavaa rakentaa listasivu jossa näkyvät kaikkien käyttäjien lisäämät kasvit. Näitä voisi kenties hakea käyttäjän käyttäjätunnuksen tai id-numeron perusteella.


## Kasvien luovuttaminen eteenpäin

Kasviharrastajat käyvät keskenään paljon vaihtokauppaa. Tällaisessa sovelluksessa olisi kenties kannattavaa olla ominaisuus jonka avulla kasvin omistajan voisi vaihtaa. Nykyisellään toki omistajuuden vaihtuessa käyttäjä voi poistaa kasvin omista kasveistaan, ja uusi omistaja voi lisätä kasvin tietokantaan uudestaan. Plant-taulu kantaa mukanaan niin vähän tietoa, että tässä ei varsinaisesti menetetä muuta kuin hieman aikaa.

## Pistokas

Huonekasveista otetaan monesti pistokkaita tai niitä jaetaan leikkaamalla kasvin juurakko moneen osaan. Kasveja voidaan myös kasvattaa siemenistä. Kaikissa näissä tilanteissa harrastajalla voi olla hallussaan kasvi ja sen emokasvi, tai sitten kasvi jonka emokasvi on jollain toisella harrastajalla. Alkuperäiseen sovellussuunnitelmaan kuuluikin toiminnallisuus jolla kasville saattoi halutessaan lisätä emokasvin olemassaolevista kasveista. Jos tämä toiminnallisuus olisi tapahtunut, olisi myös kasvien luovuttaminen eteenpäin ollut ominaisuutena hyödyllisempi.